PRAEFATIO. vn

cieS‚ eas edidi, quae communi posteriorum temporum usu receptae
sunt, velut cum, non quom, proxime, non proxume, libido, non lubido,
animantes, non animantis (acc. plur.), cet. Nolui tamen ubique
ii et iis scribere pro ei et eis.

 

Catonem maiorem scriptum esse ante interfectum Gaesarem
inde efficitur, quod in eo nullum extat vestigium eorum tempo-
rum, quae Caesaris mortem secuta sunt. Cumque in iis, quae
de appropinquatione mortis Cicero in hoc libro disserit, multa
et verbis et sententiis et exemplis congruant cum Tusculanarum
disputationum libro primo , ita tamen, ut in libro de senectute
argumenta brevius comprehendantur et pro certis sumantur, exempla
autem interdum minus apte adhibeantur, post primam illam dis-
putationem Tusculanam, quam Cicero aestate anni 45 a. Chr. n.
tractabat, hum librum scriptum esse apparet. Extremis igitur men·
sibus anni 45 a. Chr. n. aut primis a. 44 editus est.

Colloquitur in hoc libro Μ. Porcius Cato Censorius cum
Ο. Laelio Sapiente et cum P. Cornelio Scipione Aemiliano, L. Aemilii
Pauli filio, qui postero tempore Africanus minor dictus est. Hunc
sermonem Cicero (ἓ 14) habitum esse fingit T. Quinctio Flaminino
Μ’. Acilio Balbo consulibua, qui annus (150 a. Chr.) octogesimus
quartus fuit vitae Catonis (32). Postquam is breviter demonstravit,
omnium querelarum, quae de senectute haberentur, culpam non in
aetate esse, sed in moribus, eiusque rei exempla Q. Maximum
potissimum et Ennium proposuit, de quattuor causis disputat, cur
senectus misera putetur; quarum primam esse, quod avocet a
rebus gerendis (15—26); alteram, quod corpus faciat infirmius
(27—38); tertiam, quod privet fere omnibus voluptatibus (39—66);
quartam, quod haud procul absit a morte (66—85). Misit Cicero
hunc librum ad T. Pomponium Atticum, ad senem scilicet senex
(Lael. 5); Cicero enim natus erat a. 106, Atticus a. 109.

Quo fere tempore Cicero Laelium scripserit eidem Attico
missum, ex eo intellegi potest, quod in praefatione alterius de divina·
tione libri post mortem Caesaris scripti, ubi libros de philosophia a se

