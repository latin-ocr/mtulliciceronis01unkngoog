CAP. 4—6. ξ 14—20. . 33

non parva. Quam ob rem, quae disputari de amicitia possunt,

ab eis censeo petatiS, qui ista profitentur; ego vos hortari tan-

tum possum, ut amicitiam omnibus rebus humanis anteponatis;

nihil est enim tam naturae aptum, tam conveniens ad res vel
⁶ secundas vel adversas,

Sed hoc primum sentiO, nisi in bonis amicitiam esse non 18
posse. Neque id ad vivum resecO, ut illi qui haec subtilius
disserunt, fortasse vere, sed ad communem utilitatem parum;
negant enim quemquam esse virum bonum nisi sapientem. Sit

ιο ita sane3 sed eam sapientiam interpretantur, quam adhuc mor-
talis nemo est consecutuS, nos autem ea, quae suntin usu vita-
que communi‚ non ea, quae finguntur aut optantur, spectare
debemus. Numquam ego dicam G. Fabricium, Μ’. Curium, Ti.
Coruncanium , quos sapientes nostri maiores iudicabant , ad
15 istorum normam fuisse sapientes. Quare sibi habeant sapientiae
nomen et invidiosum et obscurum, concedant, ut viri boni fuerint.
Ne id quidem facient, negabunt id nisi sapienti posse concedi.
Agamus igitur pingui, ut aiunt, Minerva3 qui ita se erunt, ita 19
vivunt, ut eorum probetur fides, integritas, aequalitas, 'beralitaS,
·2o nec sit in eis ulla cupiditas libido, audacia, sitque magna con-
stantia, ut ii fuerunt, modo quos nominavi, hos viros bonOS, ut
habiti sunt , sic etiam appellandos putemuS, quia sequantur,
quantum homines possunt, naturam optimam bene vivendi ducem.
Sic enim mihi perspicere videor, ita natos esse nos, ut inter
25 omnes esset societas quaedam, maior autem, ut quisque proxime
accederet. Itaque cives potiores quam peregrini, propinqui quam
alieni3 cum his enim amicitiam natura ipsa peperit3 sed ea non
satis habet firmitatis. Namque hoc praestat amicitia propinqui-
tati, quod ex propinquitate benivolentia tolli potest, ex amicitia
30 non potest3 sublata enim benivolentia amicitiae nomen tollitur,
propinquitatis manet. Quanta autem vis amicitiae sit, ex hoc intellegi 20
maxime potest, quod ex infinita societate generis humani, quam
conciliavit ipsa natura, ita contracta res est et adducta in angustum,
ut omnis caritas aut inter duos aut inter paucos iungeretur. Est 6
35 enim amicitia nihil aliud nisi omnium divinarum humanarumque
rerum cum benivolentia et caritate consensio; qua quidem haud
scio an excepta sapientia nihil melius homini sit a dis inmortalibus
datum. Divitias alii praeponunt, bonam alii valetudinem, alii
potentiam, alii honoreS, multi etiam voluptates. Beluarum hoc

 

19. aequalitas codd„ aequatas edd. -— 20. sitque codd.; sintque edd. --

37. nihil melius PE, M1.; quicquam melius rell. codd.3 †quicquam melius Hm.
Laelius do amicitia 3

