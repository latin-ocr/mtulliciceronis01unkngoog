VIII PRAE FATIO.

ad illud tempus editos enumerat, Laelii non facit mentionem, in
libris autem de officiis (H 31) exeunte anno 44 editis eum ut
perfectum commemorat. Huic tempori convenit, quod in Laelio
(4) Catonem maiorem iam scriptum dicit3 et quae de tyrannorum

vita deque opibus praepotentium exponit (52-54), de Caesaris

exitu nos admonent.

O. Laelium Sapientem Cicero in hoc libro de amicitia dispu-
tantem inducit paucisque diebus post mortem Scipionis Africani
minoris, quocum Laelius summa familiaritate coniunctus fuerat,
sermonem hunc habitum esse fingit (a. 129). Adsunt generi Laeli,
Q. Mucius Scaevola augur et G. Fannius ‚ quorum rogatu Laelius
primum demonstrat, inter quos et quid sit amicitia quasque habeat
oportunitates (18-24); deinde de ortu eius disserit (26—32);
pergit exponere, quatenus amor in amicitia progredi debeat (33—43)
quidque in ea necessario sit suscipiendum (44—48); sequitur dis·
putatio de amore amicitiae fonte (48—55) et de finibus ac terminis
diligendi in ea servandis (56-61); tum Laelius explicat, quibus
rebus fiat, 'ut firma et stabilis sit amicitia, quaeque sint causae
amicitiae disiungendae (62—84); denique proponit, quid cavendum
sit, ne offensionibus amicitiae disrumpantur, quidque de contrario
adsentationis vitio sit iudicandum <85—100).

 

 

